
### Stap 1: Sluit de midden naad

Sluit de (meest) gebogen naad die het midden van ons masker vormt door beide helften van het masker op elkaar te plaatsen met de goede kant van de stof tegen elkaar.

![Bevestig de middennaad](step1.svg)<Note>Herhaal deze stap voor zowel de (buiten) stof als voor de voering.</Note>

### Stap 2: Pers de midden naad

Strijk de naadwaarde aan de middennaad open zodat de naad plat ligt.

Aangezien dit een gebogen naad is, zal hij niet plat liggen. Gebruik daarom een (pers) kussen om de naad plat te strijken.<Note>Herhaal deze stap voor zowel de (buiten) stof als voor de voering.</Note>

### Stap 3: Naai de buiten en binnenstof aan elkaar

Plaats de voering bovenop de (buiten) stof met de goede kanten tegen elkaar. Naar ze aan elkaar, maar laat een opening aan de zijkant zodat we het hele masker nog kunnen binnenstebuiten draaien.

![Bevestig de voering aan de buitenstof](Stap 4: Draai het masker binnenstebuiten)

### Step 4: Draai het masker binnenstebuiten

Eigenlijk draaien we het buitenstebuiten, want het is momenteel binnenstebuiten.

Gebruik de opening aan de zijkant om voorzichtig het hele masker door de opening te halen zodat de goede kant van de stof tevoorschijn komt.

### Stap 4: Pers het masker

Nu dat ons masker met de goede kant naar buiten zit is het tijd om te persen.  Zorg eerst dat waar de opening zit aan de zijkant je de naadwaarde netjes naar binnen vouwt, zodat bij het persen alles netjes plat ligt.

### Stap 6: Voer een sluitingstrip (optioneel)

![Voeg sluitingstrip toe](step6.svg)

Voor het beste resultaat kan je een metalen sluitingstrip invoegen aan de bovenkant van het masker om beter de contour van de neus te volgen. Met sluitingsstrip bedoel ik zo'n plastic strip met metaal in die gebuikt wordt om verpakkingen te sluiten. Zoals deze:

![Foto van witte sluitingstrips](./strips.jpg)

Plaats de strip bovenaan in het midden van het masker. Je plaats hem tussen de buitenste stof en de lagen naadwaarde, zo vermijd je dat de eindjes door de stof prikken.

Eens op de juiste plek stik je romdom om het ding op z'n plaats te houden.

### Stap 7: Sluit de zijkant van het masker, en skik helemaal rondom

![Stik helemaal rondom het masker op het randje](step7.svg)

Nu is het tijd om de zijkant van het masker die we hebben opgegelaten dicht te maken.

We stikken ook helemaal rond het masker om het wat meer stabiliteit te geven, en te zorgen dat de voering aan de achterkant blijft.

Zorg er voor dat de naadwaarde aan de opening aan de zijjant netjes naar binnen is gevouwd, stik dan helemaal rond het masker, net naast het randje.

### Stap 8: Voeg drukknopen toe

De wegwerp maskers die je overal ziet gaan met een vast elastiekje om je oren. Dat is hier ook een optie, maar omdat we wasbare maskers maken gaan we de elastiek bevestigen met een drukknop. Op die manier kan 1 persoon een reeks maskers wisselen, met dezelfde elastiek.

Zet 1 kant van je drukknopen in de vier hoeken van het masker. Drukknopen hebben 2 helften, dus let erop dat de helft op het masker verschillend is van de helft op de elastiek.

<Tip>

Als je een boel maskers maakt om regelmatig te wisselen kan je hier stoppen.
De volgende stappen leggen uit hoe je een herbruikbare elastiek kan maken. In dit scenario heb je 1 elastiek per persoon, maar meedere maskers.

</Tip>

### Stap 9: Meet elastiek

Je masker is nu klaar, alleen heb je nog een manier nodig om het op je gezicht te houden. Daarvoor hebben we elastiek.

Je hebt twee keuzes:

 - Een elastiekje rond je oor. Dit is wat je ziet bij wegwerpmaskers, want het is de goedkoopste oplossing.
 - Een elastiek rond je hoofd. Dit geeft je een betere pasvorm, en is wat ik zou aanraden.

Welke optie je ook kiest, meet hoe lang de elastiek moet zijn door je masker te passen, en een lengte te zoeken die een goeie balans is tussen pasvorm en comfort.

### Stap 10: Plaats drukknopen op elastiek

Als je voor een elastieken koordje hebt gekozen kan je het koordje aan een smal stukje stof of leder vastmaken om de nodige plaats te hebben om een drukknop op te bevestigen. Je kan immers geen drukknop plaatsen op dit soort elastiek.

Als je voor een bredere vlakke elastiek hebt gekozen kan je de drukknop rechtstreeks op de elastiek bevestigen.

<Note>

Controleer nog even dat je de juiste helft van de drukknop aan de elastiek vastmaakt, zodat hij klikt met je masker.

</Note>

### Stap 11: Draag je masker

Dat is het, je bent klaar! Maak er nu een hele stapel, en denk eraan dat je wellicht voor 1 persoon een aantal maskers kan maken, maar maar 1 elastiek nodig hebt.

